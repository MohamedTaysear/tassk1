ملخص اللي فهمته
ان الانترنت عبارة عن مجموعة كابلات طويلة بتربط كل الاجهزة 
الالكترونية حول العالم ببعض بالتالي بتكون شبكة كبيرة متصلة ببعضها
وكل جهاز ايا كان بيتصل بالشبكة دي لازم يكون ليه حاجه اسمها
)ip address) 
وهو رقم فريد بيميز كل جهاز موجود علي الشبكة دي عشان يقدر يرسل ويستقبل البيانات
عندنا في الشبكة دي اجهزة بتكون شغالة 24 ساعة بدون اي انقطاع الاجهزة دي اسمها الخوادم او السيرفرات

السيرفرات او الخوادم دي هيا كومبيترات متقدمة شغالة 24 ساعه بيكون
 متخزن عليها كل البيانات والداتا اللي موجودة علي الانتر نت واللي
 هنفصلها دلوقت
طب دلوقت انا كمستخدم جهازي اللي هخش بيه ع الانترنت هيكون مصنف ك
(client) 
يعني العميل سواء كان بقي كومبيوتر او لابتوب او موبايل
يعني ممكن نعتبر ان السيرفرات دي مكتبة كبيرة جاهزة وفاتحة طول الوقت وانا 
كعميل بخش للمكتبة دي في اي وقت اطلب منها اي حاجه


طيب تمام ولازم نعرف ان السيرفر كل تعامله مع مواقع الويب والدومينات ك انها 
ip address
طيب ازاي محرك البحث بيفهم الدومينات واللينكات (دا لان صعب تحفظ ايبي كل موقع)
في البداية انا كمحمد دلوقت فتحت المتصفح وكتبت عليه مثلا
(www.youtube.com) ايه اللي بيحصل بقي ؟؟
بسرعه بيقوم المتصفح باعت رسالة لمزود خدمة الانترنت اللي انا موصل منه
يقوم مزود الخدمة يدور عنده في السيرفرات علي اللينك اللي انا بببحث عنه
طيب زي ما قلنا فوق السيرفرات مش بتفهم اللينكات او مش بتتعامل بيها دي بتتعامل بالايبي ادريس
طب ازاي بقي وفيه عدد لا نهائي من الايبيهات متخزنة ازاي العملية دي بتتم بسرعه
يجي هنا دور ال 
dns server
اللي هو الدليل بتاع السيرفر مكتوب فيه كل دومين والايبي ادريس بتاعه
يقوم الدليل مدي الايبي ادريس اللي ببحث عنه لمزود الخدمه يقوم مزود الخدمه باعت 
الايبي للمتصفح تاني
وبكدا تكون تمت العملية بنجاح ودخلت اليوتيوب  ^_^
طبعا العملية دي بتحصل في لمح البصر


HTTP
فهو اختصار ل
Hypertext Transfer Protocol
وهو بروتوكول يستخدم لنقل صفحات الويب من خادم الويب الي المتصفح علي حاسوب المستخدم ويعتبر البروتكول الاكثر استخداما في الويب للوصول الي المحتوي كالمقالات والصور والفيديوهات
ورغم ذلك اتصالك ببروتوكول 
HTTP 
فهو اتصالي غير مشفر علي عكس 
HTTPS



Mohamed Taysear
